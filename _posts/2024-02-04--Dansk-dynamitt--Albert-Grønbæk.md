### Albert Erlykke Grønbæk - Dansk dynamitt
50? 80? 80? 90? 100 millioner? Hvor mye er Albert Grønbæk verdt? 110 millioner er i hvert fall ikke nok til å få Bodø Glimt til å selge Grønbæk. Charlotte fikk budet avslått, og Grønbæk har i etterkant signert ny kontrakt. Grønbæk ble kjøpt for ca. 26 millioner fra AGF i august 2022. Transfermarkt verdsetter ham til 10 millioner pund(ca. 130 millioner NOK). Det er høyest i eliteserien, og 3 millioner pund mer enn nestemann på listen(Sverre Nypan). 

![Transfermarkt A G Value](https://github.com/n0rthface43/Ball/assets/157420543/a425449a-ed8f-48a8-8159-2808333296df)

Kilde: Transfermarkt

Prestasjonene i Europa har skapt interesse langt utover landegrensene. Mye tyder på at det blir ny overgangsrekord(Datro Fofana, 130mill) fra eliteserien den dagen Grønbæk går til utlandet, kanskje allerede til sommeren. Når Grønbæk er blitt den mest attraktive i eliteserien, blir jeg nysgjerrig på hvorfor han er blitt så verdifull. I denne artikkelen vil jeg undersøke hva som gjør Albert til dansk dynamitt. La oss ta en titt!   

Posisjon
![posisjon](https://github.com/n0rthface43/Ball/assets/157420543/592342fc-ceeb-4f08-8c43-af7617e92777)
Kilde: Fotmob

Grønbæk er en midtbanespiller som gjerne trives i roller hvor han kan bevege seg i angrep. I Glimt har han spilt vanligvis til venstre i en treer på midten, som en 8-er. Ved noen unntak når Pellegrino har vært ute har han vært benyttet som ving(startet som ving borte mot Brann på slutten av ). 

Dribler og avslutter
Albert Grønbæk er eksepsjonelt dyktig til å føre ball, og komme seg forbi motstandere. Kombinasjonen av smidighet, ballkontroll og tro på egne ferdigheter gjør ham til en dyktig dribler. Han har raske føtter, og er vanskelig å stoppe for mostanderne. Allerede i Europa League forrige sesong var han en av de beste til å kommme seg forbi motstanderen med ball. 
![AG europaleague 22 23](https://github.com/n0rthface43/Ball/assets/157420543/c727aa9a-04e8-41c5-baec-7806c13249e8)

Kilde: Fbref

Nesten 3,6 carries per kamp(fbref definerer progressive carries som føring av ball hvor ballen føres minimum 9,1m(10yards) i retning av motstanderens mål. I tillegg er føring av ball inn i motstanders 16m også inkludert). Denne sesongen har Grønbæk like mange carries per kamp i Conference League, som han hadde i Europa League i 2022/23. Da er det lite overraskende at han også har mange carries inn på den siste tredjedelen. Carries er naturlig nok tett knyttet opp til driblinger, bare at driblinger måler i hvilken grad en dribler motstanderne. Albert har noen enorme tall for vellykede driblinger(succesfull take-ons)! 99. persentilen, betyr at han har flere vellykkede driblinger per kamp enn 99% av de andre midtbanespillerne i turneringen. Dette er åpenbart en ferdighet som kan skape ubalanse hos motstanderen. 
![AG conference league 23 24 8 øverste ](https://github.com/n0rthface43/Ball/assets/157420543/ad97a3c5-3c9a-4677-ba97-e5ac5a453302)
Kilde: fbref
Grønbæk er også en ivrig avslutter. 2,58 skudd per kamp er også helt i toppen blant midtbanespillerne. 0,29 xG per kamp er også en indikasjon på at han jevnlig kommer til målsjanser. Med tanke på skuddvolumet hans gir dette mening, og det kan være interessant å se nærmere på. 

{% include video id="910602416" provider="vimeo" %}
Grønbæks er en dyktig angrepspiller med et bredt repertoar. Grønbæk har ferdigheter som gjør at han kan variere med å sette opp medspillere, skape kombinasjoner eller gå for skudd selv. Han er meget farlig når han kommer rettvendt mot motstanderens forsvarslinje, og har flere alternativer å velge mellom. 

Supermann?
Vi er nødt til å lete, har Albert Grønbæk noen svakheter? 
![AG lavest statistikk fbref conference 23 24](https://github.com/n0rthface43/Ball/assets/157420543/7ce21e62-c140-4d81-afc4-a2e5725952d5)
Kilde: Fbref
Det korte svaret er svært få. Hodespillet er ikke en styrke, noe som også tallene viser. I tillegg er det litt overraskende å se at han skårer lavt på antallet touch. Fbref definerer touch som antall ganger du har ballen(ikke faktisk antall touch). Albert Grønbæk har altså ballen sjeldnere sammenliknet med andre midtbanespillere i Conference League. Titter vi på en enkelt kamp, som for eksempel vs Lugano borte, så ser vi også det. 
![AG Antall touch](https://github.com/n0rthface43/Ball/assets/157420543/1ae8a374-a280-41db-b351-2d1924611823)
Det er mange Bodø Glimt spillere som er mye mer involvert enn Grønbæk. Det er naturlig at forsvarsspillere har mer ball enn angrepsspillerne. Samtidig kan en spørre seg om det er mulig å involvere Grønbæk ennå mer, med tanke på ferdighetene han har.

{% include video id="910602460" provider="vimeo" %}


Lagspiller
Grønbæk er en toveisspiller. Han er lojal i arbeidet med å forsvare seg og vinne ballen tilbake når Glimt mister ballen, og han er en viktig spiller i presspillet til Glimt.   
{% include video id="909840358" provider="vimeo" %}

{% include video id="910602479" provider="vimeo" %}

##### Oppsummering 
Statistikken fra Europa viser at Albert Grønbæk er enorm når det gjelder å føre ball, drible motstandere og komme til avslutninger. Dette er spisskompetansen hans, som gjør ham bedre, og dyrere enn alle andre i eliteserien. grønbæk har også evnen til å kombinere og spille frem lagkamerater. Det var interessant å se at han til tross for sine ferdigheter er relativt lite involvert sammenliknet med sine lagkamerater(touch og pasninger per 90). En kan lure på om en ennå ikke har sett det aller beste fra Albert med tanke på volum av sjanser. Sett fra en annen side så forteller det ennå mer om kvaliteten på de involveringene han faktisk har. I tillegg er han en god lagspiller som arbeider hardt for å vinne ballen tilbake. Det blir spennende å følge Grønbæk og se om han kan benytte sine ferdigheter til å lage trøbbel for Ajax, og hvor han havner i fremtiden. Dyrt blir det uansett for de som skal kjøpe seg dansk dynamitt!


Kilde:
[Transfermarkt](https://www.transfermarkt.com/albert-gronbaek/profil/spieler/503866)
[Fotmob](https://www.fotmob.com/matches/bodoglimt-vs-molde/2rwsj9#4301593)
[Fbref](https://fbref.com/en/players/0da5076f/scout/11837/Albert-Erlykke-Scouting-Report)
[Fbref kamprapport](https://fbref.com/en/matches/95715e69/Lugano-BodoGlimt-September-21-2023-Europa-Conference-League)
