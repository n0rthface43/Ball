---
title: "Øyeblikksanalyse - Brentford"
excerpt_separator: "<!--more-->"
categories:
  - Set piece
tags:
  - Premier league
  - Set piece
  - Analyse
  - Brentford
---

H2 Øyeblikksanalyse av dødballene til Brentford
------------
Brentford er kjent for å være svært dyktige på dødballer. De er innovative i bruk av data og analyse og skaper mye mål og målsjanser. Men hvor gode er de egentlig? Er de i nærheten eller bedre enn de andre i ligaen? Og hva er det egentlig Brentford gjør på dødball som funker? De tre spørsmålene har jeg forsøkt å finne svar på. For å svare på det siste har jeg sett på dødballene i kampen mot Nottingham Forest 20. januar. Jeg har valgt å fokusere på offensive frispark og cornere.


#### Hvor gode er Brentford på dødballer?
![figur-a](https://github.com/n0rthface43/Ball/assets/157420543/fc6bc51d-3ac0-428b-a3c3-a2045801940f)

Figur a. XgSP viser xG fra set pieces for hvert av lagene (inkludert straffer). Data er hentet fra Xg score.

Det korte svaret er at Brentford er det fjerde beste laget i Premier League på dødballer. Per 24. januar 2024 er de nummer fire på tabellen over xG (forventede mål) etter dødballer i Premier League. La oss konsentrere oss om frispark og cornere. Straffer er inkludert i de 11,7 xG som Brentford har produsert fra dødballer. Brentford har fått 3 straffer hittil i sesongen. Det har sålangt blitt tildelt totalt 55 straffer i PL sålangt. Det tilsvarer gjennomsnittlig 2,75 straffer per lag, så straffene endrer ikke nevneverdig på statistikken. Faktisk har alle tre lagene som har høyere xG på dødball enn Brentford, fått flere straffer, Liverpool(4), Arsenal (6), og Chelsea(7). Så la oss kikke nærmere på cornerne. 

![figur-b](https://github.com/n0rthface43/Ball/assets/157420543/6f6839d1-e650-4e12-b44f-9f9b944f2a51)

Figur b. Viser antall cornere og expected goals fra dødballer(xGSP). Data Hentet fra Totalcorner og Xg score.

Ut fra denne statistikken ser vi at Brentford har 98 cornere. Det er lite sammenliknet med de fleste andre lagene i Premier League. Likevel har de skåret fjerde høyest på xG fra dødballer. Dette tyder på at Brentford utnytter sine cornere i større grad til å skape målsjanser enn lagene som får omtrent like mange cornere (West Ham, Newcastle Everton, Palace og Luton). De skaper også mer målsjanser enn mange av lagene som har flere cornere (Tottenham, Bournemouth, Manchester United. Brentford skaper flere målsjanser på dødball enn for eksempel Manchester City, til tross for at Manchester City har 141, det vil si 43 flere cornere. Chelsea, Liverpool og Arsenal har høyere total xG på dødballer enn Brentford. Chelsea(107), Liverpool(138) og Arsenal(162!) cornere. Arsenal har altså hatt 64 flere enn Brentford. Om en tenker xG per corner. kan en kanskje hevde at Brentford er ligaens beste lag på corner!

![figur-c](https://github.com/n0rthface43/Ball/assets/157420543/f19d8afa-b20d-4fb2-b51a-8d1c68769135)

Figur c. Mål per 100 corner fra PL 2022/23. Hentet fra Athletic(data fra opta).

Statistikken fra The Athletic viser mål per corner fra forrige sesong. Her er det snakk om mål, og ikke xG. Forrige sesong skåret Brentford 5,6 mål per 100. dødball. Et foreløpig svar på spørsmålet fra begynnelsen, må være at Brentford er et av ligaens aller beste lag på offensiv dødball. Derfor er det interessant å se nærmere på Brentford tilnærming til disse dødballene. Jeg har laget en variant av en øyeblikksanalyse av dødballene i kampen mot Nottingham Forest og begrenset meg til offensive frispark og cornere. Brentford skapte i denne kampen 1,13 (xg) på disse situasjonene[(Understat)](https://understat.com/match/22104/ "Understat"). Totalt skapte Brentford 1,94 xg i denne kampen. Frispark og corner utgjorde 58% av dette. Nedenfor følger en oversikt over strategien til Brentford på deres offensive cornerne og frispark mot Forest.

##### 12 min Frispark Mathias Jensen
![figur-en](https://github.com/n0rthface43/Ball/assets/157420543/fd62670c-88a8-4d78-9ddc-fdc6ec66cb72)
Figur 1: Nottingham setter linjen høyt. Brentford har to mann i offside før ballen går. Resten av spillerne til Brentford er samlet helt i enden av den horisontale forsvarslinjen til Forest(unntak er Røerslev til høyre). 

![figur-to](https://github.com/n0rthface43/Ball/assets/157420543/19f75394-e244-46a3-b05d-c6376d24dc1d)
Figur 2: Toney og Maupay posisjonerer seg i offsideposisjon før frisparket slås. 

![figur-tre](https://github.com/n0rthface43/Ball/assets/157420543/4c2a5ac2-0a8d-40e3-bd62-5b82007e9d1d)
Figur 3: Frisparket slås mot lengste, i retning Pinnock, Mee og Collins er. Forest begynner å falle av med forsvaret når ballen går.

![figur-fire](https://github.com/n0rthface43/Ball/assets/157420543/ac3f614f-b452-4af9-b863-25e13645d281)
Figur 4: Mee vinner i lufta og header ballen inn sentralt. Toney og Maupay er nå onside og på vei inn i rommet bak forsvarslinjen til Forest.

![figur-fem](https://github.com/n0rthface43/Ball/assets/157420543/fb6df5d8-1736-4440-b2da-e2ccc116f12d)
Figur 5: Headingen fra Mee er for kort, og Forest får klarert. 

##### 19 min – direkte frispark Ivan Toney 
![figur-seks](https://github.com/n0rthface43/Ball/assets/157420543/32a40513-f997-405a-a54f-71f741df994c)
Figur 6. Forest har satt opp mur med en mann liggende bak muren. 

![figur-syv](https://github.com/n0rthface43/Ball/assets/157420543/4b674dc2-6a4e-4262-9782-d9b3a0098969)
Figur 7. Ivan Toney tar tak i ballen etter at muren til Forest er satt.

![figur-otte](https://github.com/n0rthface43/Ball/assets/157420543/780c074a-7816-4435-8b51-0fda6f28b67c)
Figur 8. Toney flytter ballen 20-30 cm til siden fra der den opprinnelig lå. Toney skyter ballen i nærmeste hjørnet, rundt muren.

Oppsummering av strategi: Toney lykkes på første forsøk i sitt comeback! Brentford setter to mann bak muren for å forstyrre sikten til keeperen. Det bidrar til å redusere tiden keeperen får til å reagere om skytter (Toney) velger det lengste hjørnet. Etter at Forest har satt muren flytter Toney ballen 20-30 cm til siden. Det var nok til å kunne skyte ballen rundt muren og i det korteste hjørnet. Et frekt, og vellykket trekk av Toney og Brentford. Skuddet er satt til 0,11 xg (Understat).

##### 24min - Corner fra venstre (Mathias Jensen)
![figur-ni](https://github.com/n0rthface43/Ball/assets/157420543/2f631067-75c2-4a77-965e-1f4e3293f37e)
Figur 9. Brentford setter opp en mann som tilbyr kort løsning ved hjørneflagget, og en mann helt nede ved dødlinjen, og en rett utenfor 16m(Lewis Potter). Brentford setter 5 mann tett rundt straffemerket. Forest har 3 mann i sonemarkering. To mann som følger de to korte alternativene til Brentford, og resten mannsmarkerer. Legg merke til at Forest ikke har noen på kanten av 16m.

![figur-ti](https://github.com/n0rthface43/Ball/assets/157420543/308eede0-ff23-4d34-bd1a-ad38616d751e)
Figur 10. Fem spillere fra Brentford i boksen står nesten på horisontal linje før corneren tas. Forest mannsmarkerer fire av dem, Maupay er fri.

![figur-elleve](https://github.com/n0rthface43/Ball/assets/157420543/b8325a11-829d-4797-872d-bf42928ef9f6)
Figur 11. Brentford velger å spille corneren kort til Damsgaard. Forest reagerer med Hudson-Odoi som er på vei i press. På kanten av 16m har en Forest spiller (Danilo) begynt å bevege seg ut mot 16m (derfor Maupay er helt fri uten mannsmarkering).

![figur-tolv](https://github.com/n0rthface43/Ball/assets/157420543/cc07e973-9dc4-4c65-8023-40fb04534317)
Figur 12. Brentford spiller ballen videre til Røerslev som ikke har en mann på seg. Hudson-Odoi må gå fra å presse Damsgaard til å endre retning og presse Røerslev, derfor er han langt unna og på etterskudd i presset. Han får god plass til å legge inn. Innlegget er for langt og går inn til keeper.

Oppsummering av strategi: Brentford utnytter et overtall ute ved hjørneflagget til å få slått ett innlegg fra en god posisjon uten press fra motstander. Ved å ha mange mann i boksen tvinger Brentford Forest til å ha mange mann i eget felt. Når Brentford har 3 spillere tillegg tilgjengelig for den korte corneren, velger Forest som motrekk å kun ha 2. Det blir overtall og en fri mann (Roerslev) som får god tid til å slå innlegg fra en god posisjon. 

Nottingham Forest valgte kun å sende to mann ut for å presse når det kom kort corner. Det ser en tydelig på forberdelsene deres i figur 9 før corneren går. Med dødballtaker(Mathias Jensen) er det tre mot to utenfor 16, og det utnytter Brentford her. Ut fra denne analysen fra Yuki Shirozu[Forsvar av cornere](https://footballbunsekicom.com/set-piece/how-do-all-20-premier-league-clubs-defend-corner-kicks-in-23-24-detailed-analysis-of-defending-corner-kicks/) kan det være en risk Forest er villig til å ta. Denne gangen ble det ikke mål, men Brentfords strategi ga de likevel en god mulighet (som de skuslet bort med et dårlig innlegg).
![figur-ni](https://github.com/n0rthface43/Ball/assets/157420543/b875a5c0-c8ba-44d2-90e9-4f29e59ff593)

##### 31 min Corner fra venstre (Mathias Jensen)
![figur-tretten](https://github.com/n0rthface43/Ball/assets/157420543/bf0017c8-5a5a-4935-899a-d5de82345984)
Figur 13. Forest har samme oppsett som sist. To mann ute, tre i sone og resten mannsmarkerer. Brentford gjør nesten det samme, med en endring. To mann(Lewis-Potter og Janelt) ligger helt inne ved keeper.

![figur-fjorten](https://github.com/n0rthface43/Ball/assets/157420543/f0d57574-93ab-4083-8743-ab84dcbe3d26)
Figur 14. Lewis-Potter forstyrrer keeperen i det corneren går. Verdt å merke seg er sperretrekket med med Mee og Toney på femeteren. 

![figur-femten](https://github.com/n0rthface43/Ball/assets/157420543/aa93a6ba-7522-4b82-902d-416185b219e9)
Figur 15. Toney starter nest ytterst til venstre, i tett kamp med sin markeringsspiller. Mee(16) er rett bak ham.  

![figur-seksten](https://github.com/n0rthface43/Ball/assets/157420543/703f919b-6be6-4c9b-b3a0-af11b36b0b4d)
Figur 16. Mee blokkerer Toneys markeringsspiller akkurat samtidig som Toney vender rundt. Toney er fri fra sin markeringsspiller. En kan se Mee(16) er i veien for Toneys markeringsspiller og har på seg to mann som gjør at Toney får plass til å løpe.

![figur-sytten](https://github.com/n0rthface43/Ball/assets/157420543/bf3e0594-74b3-4f76-a2de-94b5327a9048)
Figur 17. Toney er helt fri og kan løpe mot ballen på bakre stolpe. Janelt hindrer også forsvarsspilleren som er nærmest keeper i løpe mot ballen på bakre stolpe. 

![figur-atten](https://github.com/n0rthface43/Ball/assets/157420543/d2ace4ac-1def-48d1-b7c5-95e7f75b5883)
Figur 18. Toney er helt fri til å motta ballen på bakre stolpe. 

![figur-nitten](https://github.com/n0rthface43/Ball/assets/157420543/759cac20-a175-454b-86ff-7248f40a600d)
Figur 19. Her har Toney slått ballen inn på første berøring. Janelt og Lewis-Potter klare i feltet for å avslutte. 

![figur-tjue](https://github.com/n0rthface43/Ball/assets/157420543/bf50dca4-7069-4232-939b-7ae57cad2e71)
Figur 20. Etter klabb og babb i feltet faller ballen til Lewis-Potter(som begynte med å markere keeperen) som skyter i tverrliggeren. 

Oppsummering av strategi
Oppsettet til Brentford likner forrige corner. Det er åpenbart at målet med denne strategien er å få en ledig spiller på bakre stolpe som skal få ballen inn i boksen igjen og skape en stor målsjanse. Sperretrekket fra Ben Mee er utført med god timing slik at Toney kan løpe seg fri. Innlegget på en berøring fra Toney er godt og Brentford skaper en stor mulighet. Begge de spillerne(Lewis-Potter og Janelt) som startet ved keeperen, er de som får ballen og avslutter angrepet.

#### 58 min - corner fra venstre (Mathias Jensen)
![figur-tjueen](https://github.com/n0rthface43/Ball/assets/157420543/ae35308e-1ea6-4135-8bcf-c233d88b648b)
Figur 21. Brentford har igjen satt en mann ved dødlinjen. To mann utenfor bildet ved 16. Resten i boksen mellom straffefeltet og 16m.

![figur-tjueto](https://github.com/n0rthface43/Ball/assets/157420543/a55cdb4b-ed30-4931-8f4e-68d6e234f41a)
Figur 22. Forest har i tillegg til sone mannsmarkering på Brentfords spillere i boksen. Mee(16) markeres av Montiel.

![figur-tjuetre](https://github.com/n0rthface43/Ball/assets/157420543/29ea6841-b9d0-4812-907c-5f42e2625a35)
Figur 23. Mee dytter Montiel samtidig som han tar noen steg mot den bakre stolpen, slik at han kommer nærmere Pinnock. 

![figur-tjuefire](https://github.com/n0rthface43/Ball/assets/157420543/f6348517-3e4e-4d78-ac63-7b82e6916411)
Figur 24. Mee løsner seg fra sin markeringsspiller. Pinnock gjør seg stor og oppholder Montiel. Mee er fri til å løpe.

![figur-tjuefem](https://github.com/n0rthface43/Ball/assets/157420543/c0278920-dc62-4799-b15b-f8e6f64dabda)
Figur 25. Pinnock oppholder tre forsvarsspillere. Markeringsspilleren til Mee(Montiel) må løpe rundt Pinnock og er på etterskudd. Sonespilleren til Forest(nummer 5, Mangala) velger å heller markere Pinnock enn Mee. Mee er fri og kan løpe mot ballen på første stolpe. 

![figur-tjueseks](https://github.com/n0rthface43/Ball/assets/157420543/587d6dc0-5bb2-41ba-9f03-80bb37aa660c)
Figur 26. Mee kommer seg foran sonemarkeringen på første stolpe og vinner duellen. Vi ser også Maupay er klar til å motta ballen om den går forbi Mee.

Oppsummering av strategi 
Denne gangen lyktes Brentford! Igjen er det samarbeid mellom spillerne i boksen, og denne gangen er det Pinnock som hjelper med å hindre motspillerne i å markere Ben Mee, slik at Mee enkelt heade inn utlikningen. Pinnock bido med å oppholde markeringsspilleren til Mee(Montiel). Mee er en av de beste spillerne til Brentford i lufta. Han vinner omtrent 60% av duellene [](fbref). Det er hensiktsmessig og smart av Brentford og forsøke å sette opp han til å heade fritt i boksen. I tillegg til Mee var også Maupay ledig på første stolpe, som kunne blitt farlig om ikke ballen hadde truffet Mee(se figur 26). 

### Oppsummering
Tallene for høstsesongen viser at Brentford er blant ligaens aller beste lag på dødball. De skaper nesten like mye målsjanser på dødballer til tross for at de får mye færre cornere enn mange av lagene som skaper aller mest totalt. Det er fascinerende å se strategiene til Brentford med de ulike variantene. Analysen viste noen oppsett på cornere som går igjen, men variasjonen er fortsatt stor. Bare i denne kampen så vi både korte cornere, og cornere på første og bakre stolpe. På den måten blir Brentford uforutsigbare og vanskelige å forsvare seg mot. Når Ivan Toney i tillegg er tilbake med en frekk frisparkvariant kan det bli spennende å følge Brentford fremover. Det er tydelig at variantene deres er både gjennomtenkt og innøvde. Det blir interessant å se om de klarer å fortsette å skape like mye på dødball resten av sesongen. Isåfall kan det bli en veldig spennende vårsesong!


Kilder: 
[(Yuki Shirozu,How Do All 20 Premier League Clubs Defend Corner Kicks in 23-24?)](https://footballbunsekicom.com/set-piece/how-do-all-20-premier-league-clubs-defend-corner-kicks-in-23-24-detailed-analysis-of-defending-corner-kicks/).

[(fbref, Ben Mee](https://fbref.com/en/players/8df7a2fb/Ben-Mee#all_stats_defense)

[(Understat, Brentford 3 - 2 Nottingham Forest (January 20 2024) | EPL | 2023/2024 | xG)](https://understat.com/match/22104/)

[(xG score)](https://xgscore.io/xg-statistics/epl)

[The Athletic]((https://theathletic.com/5116257/2023/12/19/set-pieces-relegation-battle-importance/))

[Totalcorner)](https://www.totalcorner.com/league/corner_stats/1)

This is the first post on this blog.
<!--more-->

This is article content.
