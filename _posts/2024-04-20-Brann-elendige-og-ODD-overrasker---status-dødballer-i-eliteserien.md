Tre runder av elitserien er spilt. Vi har begynt å danne oss et bilde av hvordan lagene ser ut, hvem som kommer til å være i toppen og hvem som kommer til å kjempe om å unngå nedrykk. Etter tre runder har det blitt skåret 58 mål. Av disse har 12 mål kommet på dødball. Før du leser videre, kan du gjøre deg opp en mening om hvilket lag du tenker er farligst på dødballer hittil i elitserien. I denne artikkelen vil jeg undersøke hvor mye sjanser/forventede mål(xG) lagene har skapt på dødball. Tallene er hentet fra fotmob, som benytter data fra opta.  

![Eliteserien xG dødball 20 4 2024](https://github.com/n0rthface43/Ball/assets/157420543/5a80f8b4-ef9f-49d0-bd7f-7fb8eb59c4f9) Kilde: fotmob

ODD har skapt soleklart mest(2,49 xG). Både RBK, KFUM, Bodø-Glimt og FFK har skapt mer enn ett forventet mål. Denne statistikken forteller mest om volumet av målsjanser fra dødball. For å bli klokere på hvor dyktige lagene er til å skape sjanser, kan vi se på mengden dødballer.      
![Antall cornere eliteserien 15 4](https://github.com/n0rthface43/Ball/assets/157420543/0cdc2860-5c0f-4659-9158-477722e48eaf)
Det er åpenbart allerede store forskjeller i antallet cornere. Fra Branns hele 35 cornere til Sandefjords 4(en kamp mindre spilt). Det bør selvfølgelig også gi utslag i hvor mye xG lagene skaper, og til syvende og sist også hvor mange mål de skårer.


![Elitserien dødball,xg,mål og cornere](https://github.com/n0rthface43/Ball/assets/157420543/12a76f24-b6c3-4cb4-a364-56f738857ff4)
Når en  sorterer etter akkumulert xG ser vi at det bare er RBK blant de fem øverste lagene som hadde fortjent en ekstra dødballskåring. De andre har fått betalt omtrent som forventet. Lenger ned på tabellen har Haugesund vært effektive og fått 1,5 forventet mål mer enn det de har produsert. Men ingen er mer heldige enn Sandefjord som har skåret 2 mål på tilsammen 0,06 xG. Når en ser slike tall, er det mange som lurer på om xG i det hele tatt er relevant. En skal ta statistikk etter kun tre runder med en stor klype salt, da det kan være stor varians. Dødballer, både gode og dårlige varianter har selvfølgelig et preg av tilfeldigheter med seg. En god dødballvariant kan mislykkes på grunn av tilslag, touch i feltet og tilfeldigheter som gjør at det ikke blir en stor målsjanse. Og en dårlig dødballvariant kan ende i mål. Heldigvis, for det bidrar til at spillet fortsatt er spennende! Over tid vil tallene likevel være en sterk indikator på målsjanser, og ofte er xG-tabellen til slutt veldig lik tabellen med antall mål. 

