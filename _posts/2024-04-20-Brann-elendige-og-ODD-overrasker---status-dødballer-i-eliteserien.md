---
title: "Brann elendige og ett lag overrasker- dødballer i eliteserien - status etter tre serierunder"
excerpt_separator: "<!--more-->"
categories:
  - Set piece
  - Eliteserien
tags:
  - Eliteserien
  - Set piece
---

Tre runder av elitserien er spilt. Vi har begynt å danne oss et bilde av hvordan lagene ser ut, hvem som kommer til å være i toppen og hvem som kommer til å kjempe om å unngå nedrykk. Etter tre runder har det blitt skåret 58 mål. Av disse har 12 mål kommet på dødball. Hvilket lag tenker du er farligst på dødballer sålangt? I denne artikkelen vil jeg undersøke hvor mye sjanser/forventede mål(xG) lagene har skapt på dødball. Tallene er hentet fra fotmob, som benytter data fra opta.  

![Eliteserien xG dødball 20 4 2024](https://github.com/n0rthface43/Ball/assets/157420543/5a80f8b4-ef9f-49d0-bd7f-7fb8eb59c4f9) Kilde:[fotmob](https://www.fotmob.com/nb/leagues/59/matches/eliteserien/by-round?round=1). 

ODD har tilsammen skapt soleklart mest(2,49 xG). Både RBK, KFUM, Bodø-Glimt og FFK har skapt mer enn ett forventet mål. Sandefjord, Kristiansund og Molde har alle skapt svært lite på sine dødballer. For å bli klokere på hvor dyktige hvert av lagene er til å skape sjanser på dødballer, bør vi også se på mengden dødballer. Jeg har valgt å undersøke cornere nærmere(viktig å ha i bakhodet at xG fra dødball også inkluderer frispark).      
![Antall cornere eliteserien 15 4](https://github.com/n0rthface43/Ball/assets/157420543/0cdc2860-5c0f-4659-9158-477722e48eaf)
Det er åpenbart allerede store forskjeller i antallet cornere lagene skaffer seg. Fra Branns hele 35! cornere til Sandefjords 4(en kamp mindre spilt). Noen av lagene har også svært ujevne antall cornere fra kamp til kamp. LSK og Odd har tosifret cornere i en kamp og bare to i en annen kamp. En bedre motstander vil ofte bety færre cornere(LSK med kun to cornere hjemme mot Bodø-Glimt). Da blir cornerne en får ennå viktigere.

![Elitserien dødball,xg,mål og cornere](https://github.com/n0rthface43/Ball/assets/157420543/12a76f24-b6c3-4cb4-a364-56f738857ff4)
Når en  sorterer etter akkumulert xG ser vi at det bare er RBK blant de fem øverste lagene som hadde "fortjent" en ekstra dødballskåring. De andre har fått betalt omtrent som forventet. Lenger ned på tabellen har Haugesund vært effektive og fått 1,5 mål mer enn det de har produsert. Og ingen er mer heldige enn Sandefjord som har skåret 2 mål på tilsammen 0,06 xG. De fleste lagene har skapt overraskende lite, med tanke på antallet cornere og muligheten cornere gir til å skape målsjanser. 

Når en ser på eksempelet med Sandefjord er det mange som lurer på om xG i det hele tatt er relevant. Og en skal ta statistikk etter kun tre runder med en stor klype salt, da det er tynt med datamateriale og det kan være stor varians. Dødballer, både gode og dårlige varianter har også av natur et preg av tilfeldigheter med seg. Over tid vil tallene likevel være en sterk indikator på målsjanser, og ofte er xG-tabellen til slutt veldig lik tabellen med antall mål. 
![Understat - xG   xP](https://github.com/n0rthface43/Ball/assets/157420543/97d1fba4-b565-4388-a3e4-0d6d970b98c0) Kilde: [Understat](https://understat.com/league/EPL)


Dersom alle lagene var like gode på dødball bør antallet cornere også gi utslag i hvor mye xG lagene produserer, og til syvende og sist også hvor mange mål de skårer. Heldigvis er noen av lagene dyktigere enn andre. 

