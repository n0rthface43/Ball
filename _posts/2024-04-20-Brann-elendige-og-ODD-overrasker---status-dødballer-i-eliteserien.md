---
title: "Brann elendige, og ett lag overrasker - dødballer i eliteserien - status etter tre runder"
excerpt_separator: "<!--more-->"
categories:
  - Set piece
  - Eliteserien
tags:
  - Eliteserien
  - Set piece
---

Tre runder av elitserien er spilt. Vi har begynt å danne oss et bilde av hvordan lagene ser ut, hvem som kommer til å være i toppen og hvem som kommer til å kjempe om å unngå nedrykk. Etter tre runder har det blitt skåret 58 mål. Av disse har 12 mål kommet på dødball. Hvilket lag er farligst på dødballer sålangt, og hvor dyktige er hvert av lagene til å skape målsjanser på dødball? Svaret på det kan være med på å avgjøre medaljekampen og hvem som til slutt rykker ned. I denne artikkelen vil jeg undersøke hvor mye sjanser/forventede mål(xG) alle lagene har skapt på dødball sålangt. Tallene er hentet fra [fotmob](https://www.fotmob.com/nb/leagues/59/matches/eliteserien), som benytter data fra opta.  


![Eliteserien xG dødball 20 4 2024](https://github.com/n0rthface43/Ball/assets/157420543/5a80f8b4-ef9f-49d0-bd7f-7fb8eb59c4f9) Kilde:[fotmob](https://www.fotmob.com/nb/leagues/59/matches/eliteserien/by-round?round=1). 

ODD har tilsammen skapt soleklart mest(2,49 xG). Både RBK, KFUM, Bodø-Glimt og FFK har skapt mer enn ett forventet mål. Sandefjord, Kristiansund og Molde har alle skapt svært lite på sine dødballer. Det er overraskende med så lite målsjanser, selv etter tre serierunder. For å bli klokere på hvor dyktige hvert av lagene er til å skape sjanser på dødballer, bør vi også se på mengden dødballer. Jeg har valgt å undersøke cornere nærmere(viktig å ha i bakhodet at xG fra dødball også inkluderer frispark).      
![Antall cornere eliteserien 15 4](https://github.com/n0rthface43/Ball/assets/157420543/0cdc2860-5c0f-4659-9158-477722e48eaf)
Det er åpenbart allerede store forskjeller i antallet cornere lagene skaffer seg. Fra Branns hele 35! cornere til Sandefjords 4(en kamp mindre spilt). Noen av lagene har også svært varierende antall cornere fra kamp til kamp. LSK og Odd har tosifret antall cornere i en kamp, og bare to i en annen kamp. En bedre motstander vil ofte bety færre cornere(LSK med kun to cornere hjemme mot Bodø-Glimt). Da blir det vrient å produsere mye xG totalt i kampen, men cornerne en får blir ennå viktigere.

![Elitserien dødball,xg,mål og cornere](https://github.com/n0rthface43/Ball/assets/157420543/12a76f24-b6c3-4cb4-a364-56f738857ff4)
Når en  sorterer etter akkumulert xG ser vi at det bare er RBK blant de fem øverste lagene som hadde "fortjent" en ekstra dødballskåring. De andre har fått betalt omtrent som forventet. Lenger ned på tabellen har Haugesund vært effektive og fått 1,5 mål mer enn det de har produsert. Det er interessant med Sandefjord som har skåret to mål på dødball etter 0,06 xG og kun har hatt fire cornere(de har selvfølgelig hatt frispark i tillegg, men begge målene deres kom fra cornere). Her trenger vi mer data for å se ut om Sandefjord kan fortsette å skåre mål på cornere, eller om de bare har vært utrolig heldige. Tallene indikerer det siste, fordi det er usannsynlig å skåre mange mål på små målsjanser over lengre tid. Når en ser på eksempelet med Sandefjord er det mange som lurer på om xG i det hele tatt er relevant. En skal ta statistikk etter kun tre runder med en stor klype salt, da det er tynt med datamateriale og det kan være stor varians. Dødballer, har av natur et preg av tilfeldigheter med seg. Over tid vil tallene likevel være en sterk indikator på målsjanser, og ofte er xG-tabellen til slutt veldig lik tabellen med antall mål. De dyktige lagene (les[denne](https://n0rthface43.github.io/Ball/set%20piece/Caseanalyse-Brentford-dodballer/)) om Brentford som kanskje er best i Premier League på akkurat dette, og deres xG tall og dødballmål over tid er alt annet enn tilfeldig. Og det til troos for at motstanderne spiller i Champions League. Det er svært effektivt, og her har alle lagene i eliteserien svært mye å hente.  
![Understat - xG   xP](https://github.com/n0rthface43/Ball/assets/157420543/97d1fba4-b565-4388-a3e4-0d6d970b98c0) Kilde: [Understat](https://understat.com/league/EPL)


O,15 xG sjanse Sørløkk(FFK vs Sarpsborg)            |  0,04 xG Kartum(Brann vs Viking)
:-------------------------:|:-------------------------:
![Kartum 0,04xG](https://github.com/n0rthface43/Ball/assets/157420543/9234b064-df32-40e9-a934-331c6cd9548f)  | ![FFK 0,15 Sørløkk 84min](https://github.com/n0rthface43/Ball/assets/157420543/223faa29-36a0-4d01-8406-4231807f79bf)



O,15 xG sjanse Sørløkk(FFK vs Sarpsborg)            |  0,04 xG Kartum(Brann vs Viking)
:-------------------------:|:-------------------------:
![FFK0,15xG_1 1 1](https://github.com/n0rthface43/Ball/assets/157420543/5110a821-3aa6-4745-b386-8eeb971e1e79)  |  ![Kartum 0,04xG](https://github.com/n0rthface43/Ball/assets/157420543/9234b064-df32-40e9-a934-331c6cd9548f)


### Oppsummering
Odd har sålangt, produsert klart mest xG på dødball. FFK, RBK og Bodø Glimt har også produsert en del gode målsjanser. De aller fleste lagene har fått betalt omtrent ut i fra xG de har akkumulert. Noen lag har fått bedre(Haugesund og Sandefjord), mens RBK hadde fortjent ett dødballmål. Antallet cornere er ulikt og gir noen lag forutsetninger for å skape mye mer på dødballer enn det de har gjort. Når en tar hensynet til antallet cornere kommer Odd og FFK fortsatt sævrt godt ut, mens Molde, LSK og Brann viser tegn på enormt forbedringspotensiale. Datamaterialet er litt tynt med kun tre serierunder og det øker sannsynligheten for varians med lag som skårer mye mer(Sandefjord og Haugesund) eller mindre(RBK) enn sjansene de har akkumulert. Det blir interessant å se hvordan dette utvikler seg når en får mer data.


